# Praksisuke på skolen – YFF

## Praktisk informasjon

- **Tid:** 08.15 – 15.00  
- **Sted:** Klasserommet  
- **Fravær:** Registreres i løpet av dagen  

Elever i praksis, både i bedrift og på skolen, skal føre daglig logg over arbeidet som utføres. Loggen skal beskrive:

- Hva som er gjort  
- Hvilke utfordringer som oppsto  
- Hvordan utfordringene ble løst  
- Hva du har lært  

Bruk filen logg.md og legg den ved Github innleveringen fredag siste praksisuke. Leverer du utenom github leverer du den som pdf. 

---

# Oppgavebeskrivelse

Praksisuka består av tre hoveddeler:

1. Oppgaver knyttet til jobbsøknad  
2. Oppgaver knyttet til arbeidslivet og yrkesrollen  
3. Fordypningsoppgave (YFF-prosjekt)

Alle oppgavene skal leveres i mappestrukturen gitt i repositoriet: 

- oppg1_bedrifter
- oppg2_arbeidslivet
- oppg3_prosjektoppgave 

Du står fritt til å endre dette, men sørg for at dette kommer tydelig frem i dokumentasjonen. 
---

# Planlegging av uka

På mandag skal du lage en disposisjon for uka.  

Dette innebærer:

- En grov arbeidsplan for mandag–fredag  
- Tidsfordeling mellom oppgavene  
- Plan for gjennomføring av fordypningsoppgaven  
- Arbeidsbeskrivelse av YFF-prosjektet  

Husk at arbeidet skal tilpasset to uker med ordinære arbeidsager. Disposisjonen leveres innen mandag på Teams til faglærer. 

---

# Del 1 – Jobbsøknader

## 1. Kartlegging av bedrifter

Lag en liste over aktuelle bedrifter til neste praksisperiode.

For hver bedrift skal du svare på:

a) Hva virker interessant med denne bedriften?  
b) Hvilke arbeidsoppgaver kan være aktuelle for deg?  

## 2. CV og søknad

- Oppdater og forbedre CV  
- Tilpass søknad til én eller flere av bedriftene du vurderer  

---

# Del 2 – Arbeidslivet og yrkesrollen

## 1. Profesjonell yrkesutøver

Undersøk hva det innebærer å være en profesjonell yrkesutøver.  

Beskriv blant annet:

- Holdninger  
- Ansvar  
- Samarbeid  
- Kommunikasjon  
- Etikk  

Minimum 500 ord. 

## 2. Stillingsbeskrivelser

Du har fått eksempler på stillingsbeskrivelser fra ulike virksomheter innen IT. Du finner noen eksempler i mappen "stillingsannonser". Du kan også finne egne jobbannonser på Finn.no, arbeidsplassen.no eller lignende. 

Velg tre arbeidsoppgaver fra stillingsbeskrivelsene og undersøk dem nærmere.

Eksempel:  
> “Klargjøring av PC-er”  
Hva innebærer dette i praksis? Hvilke verktøy brukes? Hvilke rutiner må følges?

Du skal beskrive:

- Hva arbeidsoppgaven innebærer  
- Hvilken kompetanse som kreves  
- Hvilket ansvar som følger med  


---

# Del 3 – Fordypningsoppgave (YFF-prosjekt)

## Formål

I denne delen skal du gjennomføre et selvstendig IT-prosjekt. Du velger selv tema innen IT-drift eller IT-utvikling.

Arbeidet skal ha et omfang som tilsvarer en vanlig arbeidsdag i to uker.

Det stilles krav til planlegging, gjennomføring og dokumentasjon.

---

## Krav til dokumentasjon

Dokumentasjonen skal inneholde:

- Problemstilling og mål
- Planlegging og valg av løsning
- Installasjon og konfigurasjon
- Skjermbilder underveis
- Testing og feilsøking
- Refleksjon over eget arbeid
- Vurdering av forbedringsmuligheter

Daglig logg skal føres og legges ved.

Dokumentasjonen skal vise både teknisk forståelse og strukturert arbeidsmetode.

---

## Forslag til prosjektoppgaver

Du kan velge én av følgende eller foreslå et eget prosjekt etter avtale med faglærer. Noen oppgaver er basert på oppgaver og fagstoff som tidligere har blitt brukt. Du får også anledning til å bedre egne oppgaver fra tidligere, dette er opp til deg. 

### 1. Oppsett av osTicket

- Installere og konfigurere osTicket  
- Sette opp brukere og roller  
- Dokumentere installasjonsprosess  
- Integrere løsningen i en nettside  
- Teste funksjonalitet  

Dokumentasjonen skal vise hele prosessen fra installasjon til ferdig løsning.

---

### 2. Virtualisering – flere tjenester

- Installere og konfigurere en hypervisor  
- Sette opp minimum fire ulike tjenester via virtuelle maskiner eller containere  

Eksempler på tjenester:

- Webserver  
- Databaseserver  
- Filserver  
- DNS  
- DHCP  
- Applikasjonsserver  

Du skal dokumentere:

- Nettverksoppsett  
- Ressursfordeling  
- Konfigurasjon  
- Sikkerhet  
- Testing  

---

### 3. Brukerregistreringssystem i PHP 

- Sette opp Apache webserver eller XAMPP  
- Lage en brukerregistreringsløsning i PHP  
- Koble til database  
- Implementere registrering, innlogging og lagring av brukerdata  
- Dokumentere kode og struktur  

Det skal dokumenteres:

- Installasjon av servermiljø  
- Databaseoppsett  
- Sikkerhetstiltak  
- Testing  

---

# Vurderingskriterier

Du vurderes etter:

- Planlegging og struktur  
- Faglig forståelse  
- Selvstendighet  
- Dokumentasjon  
- Kvalitet på ferdig løsning  
- Refleksjon over egen læring  

---

# Veiledning av lærer, fravær og arbeidsstid

- Oppmøte hver dag 08.30-15.00. 
- Fraværet blir tatt sporadisk i løpet av dagen avhengig av hvem som er tilgjengelig.
- Faglærer er sporadisk tilgjengelig i perioden da faglærer er på besøk til bedriftene. Faglærer er dog tilgjengelig via Teams, og vi avtaler evt. videre oppfølging ved behov. 


---

# Innlevering

Alt arbeid leveres samlet i ett PDF-dokument som inneholder:

- Disposisjon  
- Besvarelse av del 1 og del 2  
- Dokumentasjon av YFF-prosjekt  
- Daglig logg som vedlegg  

Prosjektet skal vise arbeidsinnsats og kvalitet som tilsvarer en ordinær arbeidsperiode på to uker.
